# Сигналізація на базі ESP-12E та геркону

Принцип роботи

Магніт вмонтовується до дверей, геркон у відповідному місці вмонтовується до дверної шибки. Геркон дає інформацію про стан дверей. При відчиненні дверей сигнал подається мікроконтролеру. Він в свою чергу розуміє, що двері були відчинені, після чого подається сигнал на зумер (пищалку) та через мережу повідомляє телеграм бота про відчинення дверей. 

В телеграм боті можна вказати режими активації сигналізації (Увімкнути/Вимкнути). При вказанні режиму "Вимкнути" пристрій ігнорує зміни показів датчика. В режимі "Увімкнути" сигналізація відстежує рух дверей.

Установка

Для запуску системи потрібно:
1. Зібрати схему на двохсторонній монтажній платі 5*7 см.
2. Завантажити та налаштувати інтегроване середовище виконання Arduino.IDE.
3. Підключити мікроконтроллер до комп'ютера через microUSB.
4. Вказати SSID та пароль від Вашого Wi-Fi.
5. Для отримання ID чату перейдіть до телеграм боту: https://t.me/getidsbot та напишіть /start.
6. Скопіюйте id та вставте його у відповідне місце в код.
7. Завантажити прошивку в мікроконтроллер.

При успішному підключенні до мережі бот сам напише Вам.

Живлення

Після успішної перевірки схеми, варто продумати схему живлення сигналізації. 
Якщо живити схему, припаявши джерело живлення до контактів VIN та GND, - підійде джерело живлення 5-15 В постійного струму.
В іншому випадку можна живити схему через роз'єм microUSB на мікроконтроллері, використовуючи звичайний адаптер на 5 В.
